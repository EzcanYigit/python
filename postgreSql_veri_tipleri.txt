Sayısal Veri Tipleri: Tam ya da rasyonel sayılar gibi farklı büyüklükte (magnitude) ve hassasiyette (precision) veri türlerini saklamaya yararlar.
PostgreSQL temelde iki farklı sayısal veri türüne sahiptir. Bu türler;
-Integer, Floating-point, bigint, smallint, decimal, numeric, double precision, real.

Metinsel Veri Tipleri: Hem char, hem de varchar metinsel verileri saklamak için kullanılan veri tipleridir. Bu tipler;
-character varying(n), varchar(n), character(n), char(n), text

Binary Veri Tipi : Binary tipindeki verileri saklamak için PostgreSQL bytea veri tipini kullanır.Bytea veri tipi input ve output için iki formatı destekler:
hex ve escape. Her iki format da daima input olarak kabul edilirken output için varsayılan format hex’tir. 

Boolean Veri Tipleri : Boolean veri ihtiyaçları için PostgreSQL’de sunulan BOOLEAN veri tipi TRUE, FALSE ve bilinmeyen durumlarda kullanılmak üzere de NULL değerlerini alabilir.
Bu veri tipinde true yerine yes, on, t ya da 1 kabul edilebilirken false yerine de no, off, f ve 0 kabul edilmektedir. Büyük - küçük hassasiyeti aranmaz.

Parasal Veri Tipleri :
Parasal bilgileri saklamak için PostgreSQL’de MONEY veri tipi kullanılabilir. Bu veri tipinde geçerli olan para tipi bilgisi ve saklanacak verinin ondalık hassasiyeti veritabanının lc_monetary ayarında belirlenir. 
Kuruş hassasiyeti de diyebileceğimiz bu değer varsayılan olarak virgül sonrası 2 hanedir.

Tarih / Zaman Veri Tipleri :
PostgreSQL çok geniş bir tarih - zaman veri tipi kütüphanesi sunmaktadır. 
Bu sayede tarih ve zaman fonksiyonları çok etkin bir şekilde kullanılabilmekte ve birbirine dönüştürülerek çok etkin hesaplamalar yapılabilmektedir.
-timestamp, date, time, interval 

ENUMERATED Veri Tipleri
Sıralı tipler, statik, dizilmiş değerler kümesi olarak ifade edilebilen veri türleridir. Haftanın günleri, yılın ayları ya da kullanıcının tanımlayacağı herhangi bir değerler dizisi tek bir enum veri girdisi olabilir. 
Bu tür verilerin kullanılabilmesi için kullanıcının ENUM türünde bir veri tanımlaması gerekmektedir. Bu kullanıcı tanımlı tipin hata vermeden kullanılabilmesi için ENUM’da tanımlı haliyle aynı şekilde girilmiş olması gereklidir.
Enum içeriği büyük - küçük harfe duyarlıdır ve liste harici elemanları kabul etmez.

Network Adres Tipleri
PostgreSQL farklı tipte network adreslerinin (IPv4, IPv6, MAC) saklanabilmesini sağlayan veri tiplerinin oluşturulmasına da izin vermektedir.
Metin tipinde veriler yerine bunların kullanılması sayesinde hata kontrolü yapmak veya bu veriler üzerinde çalışan bazı özel operatör ve fonksiyonları kullanabilmek mümkün hale gelmektedir.
-cidr, inet, macaddr, macaddr8

Geometrik Veri Tipleri
PostgreSQL, 2 boyutlu geometrik verilerin saklanabilmesi için geometrik veri tiplerine sahiptir. Bu veri tipleri PostGIS veri tipleri ile karıştırılmamalıdır.
Zira PostgreSQL bünyesinde çok güçlü bir coğrafi veritabanı modülü olan PostGIS de ayrıca bulunmaktadır.
-point, line, lseg, box, path, polygon, circle

